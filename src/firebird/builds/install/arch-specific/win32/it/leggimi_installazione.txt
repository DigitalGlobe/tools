Firebird Database Server $MAJOR.$MINOR
============================


-------------------------------------------------------
The information below refers to Firebird 2.0. 
Documentation for Firebird 2.5 is not yet available.
-------------------------------------------------------

  ** IMPORTANTE **

  Il formato dei file database di Firebird (ODS)
  è cambiato. Leggete attentamente le note seguenti
  in merito alla nuova versione ODS e
  all'aggiornamento da versioni precedenti di
  Firebird.
  
  ** ********** **

Questo documento contiene istruzioni per
l'installazione di Firebird 2.0 su piattaforma
Win32. Questa documentazione si riferisce dunque al
solo processo di installazione, e non a Firebird 2.0
in generale.


Indice
------

o Prima di installare
o La nuova ODS 11.0
o Installazione su sistemi contenenti Firebird 1.5
o Installazione su sistemi contenenti Firebird 2.0
o Nuove caratteristiche del programma di installazione
o Problemi aperti del programma di installazione
o Funzionalità di installazione obsolete
o Disinstallazione
o Altre informazioni
o Installazione batch da un file di comandi


Prima di installare
-------------------

Si raccomanda di DISINSTALLARE qualunque versione
precedente di Firebird o InterBase prima di installare
questa versione. Riveste particolare importanza
verificare che non vi siano copie residue dei file
fbclient.dll e gds32.dll nella cartella di sistema.


La nuova ODS 11.0
-----------------

Firebird 2.0 usa un nuovo formato per i file su disco
(ODS, che sta per On-Disk Structure), la versione 11.0.
Si tratta di un formato assolutamente incompatibile con
il formato (pure chiamato 11.0) delle precedenti
versioni Alpha di Firebird 2.0.

Se è la prima volta che installate Firebird 2.0, e
avete già una versione Alpha, si raccomanda di
installare in una nuova cartella. Questo
perché una disinstallazione manterrebbe il file
security2.fdb esistente, che però non è utilizzabile
dalla versione finale di Firebird 2.0 (il che rende
impossibile la connessione a qualunque database).


Installazione su sistemi contenenti Firebird 1.5
------------------------------------------------

Il database degli utenti è cambiato. Il nome del
nuovo database degli utenti è security2.fdb, ed usa
un algoritmo migliore per la cifratura delle password.
Per maggiori informazioni, fate riferimento alle note
sul rilascio.

La nuova struttura del database degli utenti e il
nuovo algoritmo di cifratura pongono problemi di
aggiornamento a installazioni di Firebird con
molti utenti. Il programma di installazione non è
progettato per effettuare questa migrazione, che deve
quindi essere attuata manualmente.
Una possibile tecnica di migrazione è riportata in
misc/upgrade/security.


Installazione su sistemi contenenti Firebird 2.0
------------------------------------------------

Oltre alla modifica della ODS, occorre tenere presente
che il programma di installazione non è in grado di
rilevare automaticamente se un server Firebird 2.0
Alpha o Beta è in esecuzione come servizio. Per questo
motivo, in questa situazione non si riceverà alcun
avviso fino a quando il programma non fallirà nel
tentare di sovrascrivere un file in uso. Se si usa
la cautela di disinstallare una versione precedente
prima di installare questa, il problema non si
presenta.


Nuove caratteristiche del programma di installazione
----------------------------------------------------

o In caso esista già un file firebird.conf, il
  programma di installazione non lo sovrascriverà ma
  creerà un nuovo file chiamato:

  firebird.conf.default.

  Il file firebird.conf esistente non verrà
  modificato. Questo al fine di garantire il
  mantenimento di eventuali restrizioni di accesso
  dopo un aggiornamento.

o Il programma di installazione (e SOLO il programma
  di installazione, non Firebird, al momento) può
  essere eseguito in diverse lingue supplementari, tra
  cui l'italiano.


Problemi aperti del programma di installazione
----------------------------------------------

Non si registrano problemi.


Disinstallazione
----------------

o Si consiglia di distinstallare il prodotto nel modo
  consueto, tramite il Pannello di Controllo. In
  alternativa, è sufficiente eseguire unins000.exe
  dalla cartella di installazione.

o Se Firebird è in esecuzione come applicazione (e non
  come servizio), si raccomanda di arrestare
  manualmente il server prima di procedere con la
  disinstallazione. Questo è necessario in quanto il
  programma di disinstallazione non è in grado di
  arrestare un'applicazione in esecuzione. Se il
  server è attivo, la disinstallazione si interromperà
  con un errore e sarà necessario ripulire manualmente
  il sistema dai file residui.

o Dopo la disinstallazione, resteranno quattro file
  nella cartella di installazione:

  - aliases.conf
  - firebird.conf
  - firebird.log
  - security2.fdb

  Ciò è intenzionale: si tratta di file che l'utente
  può modificare, potenzialmente utili in caso
  Firebird sia installato nuovamente in seguito. Se
  non servono, possono essere cancellati manualmente.


Altre informazioni
------------------

  Firebird richiede Winsock 2. Winsock 2 è presente in
  tutte le piattaforme Windows a 32 bit, eccetto
  Windows 95. Il programma di installazione verifica
  la presenza di Winsock 2 e termina con un errore in
  caso di esito negativo. In questo caso si consiglia
  di visitare questo sito:
  
    http://support.microsoft.com/default.aspx?scid=kb;EN-US;q177719

  per maggiori informazioni su come aggiornare
  Winsock.


Installazione batch da un file di comandi
-----------------------------------------

Il programma di installazione può essere eseguito come
parte di un file di comandi. Per maggiori
informazioni, potete fare riferimento al file:

    installation_scripted.txt

non disponibile in italiano.
